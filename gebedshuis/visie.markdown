---
title: Onze visie
date: 2016-06-23 21:21:00 +02:00
position: 0
layout: default
---

Gebedshuis Amersfoort is een plek midden in Nederland, waar Gods aanwezigheid voortdurend centraal staat in aanbidding, persoonlijk gebed, intercessie, het Woord en een  levensstijl van liefde.

We willen daarmee een optimale groeiomgeving creëren voor geestelijk leven, waar we mensen meenemen in onderwijs en de praktijk van een diep leven van intimiteit met Jezus’ hart. Vandaaruit willen we herontdekken wat het betekent om te functioneren als koninklijk priesterschap.

We willen samen de weg bereiden voor wat God in en vanuit Amersfoort wil doen. We geloven dat God grote doorbraken van recht en gerechtigheid wil geven en de Kerk klaar wil maken voor de tijd van de grootste doorbraak die de bijbel voorzegt: de terugkomst van Jezus als Bruidegom, Rechter en Koning.
